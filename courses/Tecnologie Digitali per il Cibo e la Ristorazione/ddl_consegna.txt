/*
Come prima cosa, definire una nuova base di dati, denominata "azienda", attraverso l'interfaccia di PgAdmin.
Seguendo le istruzioni di seguito riportate, si definisca poi al suo interno uno schema di base di dati per 
la gestione di impiegati, progetti e sedi, avendo cura di specificare nel dettaglio i vincoli relativi a:
    - tipi degli attributi
	- chiave primaria
	- chiavi esterne
	- not null
	- unique
*/




Si definisca una tabella "impiegato", avente la seguente struttura:

	impiegato(nome, cognome, cf, data_nascita, indirizzo, stipendio, supervisore, dipartimento)

La tabella contiene informazioni relative agli impiegati dell'azienda.
I tipi degli attributi sono stringa, eccetto "stipendio" che è di tipo intero e data_nascita che è di tipo "date".
Un impiegato è identificato univocamente dal proprio codice fiscale. 
Ciascun impiegato afferisce sempre ad un dipartimento e può avere un supervisore, esso stesso un impiegato.



Si definisca una tabella "dipartimento", avente la seguente struttura:

	dipartimento(numero, nome, manager)

La tabella contiene informazioni relative ai dipartimenti in cui è articolata l'azienda.
Ciascun dipartimento è identificato univocamente dal suo numero, è caratterizzato da un nome, ed è sempre
gestito da un manager, che è un impiegato dell'azienda.



Si definisca una tabella "progetto", avente la seguente struttura:

	progetto(numero, nome, dipartimento)

La tabella contiene informazioni relative ai progetti svolti dall'azienda.
Ciascun progetto è identificato univocamente dal suo numero, ed è sempre assegnato ad un dipartimento.
Inoltre, si vuole imporre anche che il nome di un progetto sia univoco all'interno di uno stesso dipartimento.
HINT: è possibile specificare un vincolo unique su due attributi a_1, a_2 utilizzando la sintassi 
      "CONSTRAINT nomeconstraint UNIQUE(a_1, a_2)" immediatamente dopo la parte di definizione degli attributi della tabella



Si definisca una tabella "lavora_a", avente la seguente struttura:
	
	lavora_a(impiegato, progetto, ore_settimana)

La tabella registra le assegnazioni degli impiegati ai progetti.
Ciascun impiegato può lavorare a più progetti e, in generale, un progetto ha più impiegati assegnati.
All'interno della tabella, inoltre, viene registrato il numero di ore settimanali spese dall'impiegato sul progetto.



